Sunset Limited filmi; intihar etmeye çalışan bir adamı(White), dindar ve eski bir mahkum(Black) kurtarıyor. 
Sonra da oturup hayat, Tanrı, umut, nihilizm, anlam ve acı üzerine konuşuyorlar.

Bu iki karaktere kendi perspektiflerinden baktığımız zaman aslında ikisinin de haklı olduğunu görüyoruz.


WHITE


Hayatın acı dolu olduğunu, insan doğasının kötü olduğunu, medeniyetin çürüdüğünü ve Tanrı'nın olmadığını veya varsa bile sustuğunu
düşünüyor. Bu açılardan bakınca aslında intiharı mantıksal bir çıkış olarak görüyor. 
Tüm bu bakış açısı kendi içerisinde mantıklı ve rasyonel gözükebilir. Ama bu bakış açısı bence insana yaşayacak bir neden vermiyor.
White gibi düşünen herkesin günün sonunda intihara meyilli hale gelmesi kaçınılmaz hale geliyor. Burada da Tanrı konspetinin varlığı
ya da yokluğu gerçekten de bizim yaşamımızı etkilemeli mi sorusuna geliyoruz. Bu hayatı sadece ilahi bir gücün varlığına, onun adaletine
ve bir sonraki hayatın varlığına olan sarsılmaz inancımız uğruna mı yaşamak gerekiyor gerçekten. Yoksa tüm bunların aslında birer
uydurma olduğunu aslında var olmayan kavramlar olduğunu kabullenip içinde bulunduğumuz hayatı yaşamaya ve ondan zevk almaya devam
edebilir miyiz? Kendi kendimize bu soruya hiç düşünmeden emin bir şekilde  evet diye cevap versek bile uzun ve acılı hayatımızda gerçekten yalnız olduğumuzu bilerek yaşamaya devam edebilir miyiz?


BLACK


Black'in pozisyonu ise mantıktan çok iman ve deneyim temeli üzerine oturmuş durumdadır. Bir zamanlar en dipte olduğunu ama bu çukurdan
Tanrı sayesinde çıktığını ve her zaman umudun var olduğunu savunuyor. Aslında konuşmalarında rasyonel bir zeminden bakacak olursak
White'ı pek de çürütemiyor. Ama ona hayata tutunacak bir zemin sunuyor. Felsefi olarak eksikleri bir hayli fazla lakin psikolojik
olarak inanılmaz derecede güçlü bir iradeye sahip olduğunu vurgulamak gerekiyor. Bence Black'in fikirlerindeki hata ise kendini 
tamamen Tanrı'ya teslim ederek mantıktan ve sorgulamadan uzaklaşması ve aslında başta kendi olmak üzere tüm insanlığı hafife almasıdır.
Dipten çıkmasının kendi iradesi ve gücü olduğunu bir an bile düşünmeden; olmuş, olmakta olan ve olabilecek her şeyin yalnızca Tanrı tarafından karar verildiğini ve aksinin iddaa edilemeyeceğine dair kesin bir inancı var. 
